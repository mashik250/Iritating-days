শহীদ মো. আরাফাত (১২) মাদরাসার শিক্ষার্থী ছিলেন। মাদরাসা থেকে নাজেরা শেষ করেন আরাফাত। পবিত্র কোরআন শরীফের তিন পারা মুখস্থ করেছিলেন তিনি। এরপর কিতাব বিভাগের এবতেদিয়ায় অধ্যয়নরত ছিলেন। 
গত ৫ আগস্ট উত্তরার আজমপুর পূর্ব থানার সামনে আন্দোলনে তিনি গুলিবিদ্ধ হন। এরপর তাকে প্রথমে আধুনিক হাসপাতালে নিলে সেখান থেকে ফেরত দিয়ে দেয়া হয়। এরপর নেয়া হয় কুর্মিটোলায়। সেখান থেকেও তাকে ফেরত দিলে পরবর্তীতে তাকে সিএমএইচে ভর্তি করানো হয়। তিন মাস হাসপাতালে ভর্তি থেকে চিকিৎসাধীন থাকার পর ২২ ডিসেম্বর তিনি মৃ'ত্যুবরণ করেন। শহীদী মিছিলে যোগ দেন আমাদেরকে ছেড়ে।
 
ঘাতক বুলেট শহীদ আরাফাতের বাম পাজরের দিক দিয়ে ঢুকে পাজরের হাড্ডি ও মেরুদণ্ড ভেঙে ডান পাশ দিয়ে বের হয়ে যায়। এতে তাঁর একটি কিডনিও নষ্ট হয়ে যায়। উন্নত চিকিৎসার জন্য শহীদ আরাফাতকে আগামী ২৪ ডিসেম্বর অর্থাৎ পরশুদিন এয়ার এ্যাম্বুলেন্সে দেশের বাইরে নেয়ার তারিখ নির্ধারিত ছিলো। তার আগেই অনন্ত মহাকালের যাত্রায় অসীম মহাকাশের অন্তে শহীদী মিছিলে তিনি যোগ দিয়েছেন।
 
#JulyMassacre
